396 Anno 1533 acta.

nondum devenisse, ut auxilio, defensione aut propugnatione in-
terdum non egeant. Senatus quidem ac tota civitas Monasteri-
ensis foederis religione mota semper oppidorum commodum et
emolumentum libenter quaesivit ac, ut eorum libertates, privi-
legia, iura, immunitates omniaque, quae ad pacem conservandam
pertinere visa sunt, non solum conservarentur, verum etiam salu·
taribus incrementis augerentur, singulari studio egit. Verum
cum ab oppidis foederis fides violata, Monasterienses·a benefici·
orum obligatione iure solutos esse pactorum ratio suaderet. Nam
quemadmodum commoda et laeta, ita quoque incommoda et tri·
stia inter socios eiusdem foederis communia esse debent. At
cum antiquitus receptum sit foedera et pacis pacta interdum
renovari ac ‘pro temporis rerumque ratione et contrabentium
arbitrio mutari posse, proinde utrinque expedire putatur, ut alia
pactionum ratio et forma pro praesentis temporis habitu ineatur
describaturque. Ideo oppida huc sunt convocata, ut ea, quae ad
hanc rem conficiendam necessaria esse videbuntur, inter se con-
ferant et, si fides pactorum firma sit, sive ea mutentur sive
contractius explicatiusve pro temporis rerumque ratione conci-
piantur. Senatus totaque respublica Monasteriensis dissimulata
superiori violatione, ne tamen simile quicquam in posterum de-
signetur, novo foederi sese committet et, si opus sit, oppidis
praesidium non negabit. Ita enim fiet, ut civitas Monasteriensis
reliquaque oppida omnia foedere non soluto pro una dioecesis
parte seu statu habeatur. Quid horum facturi sint, secum de·

‚liberent et *Monasterii propemodum respondeant.“

Ad haec legati oppidorum: Sibi longa consultatione opus
non esse; se enim iampridem responsum deliberatum habuisse.
Primum itaque respondent se pacta antiquitus inter urbes inita
non rupisse, sed civitatis Monasteriensis culpa dissoluta esse,
cum contra pontificem, contra ecclesiam, contra imperatorium
edictum et contra patriae principem, qui in tabulis foederis si-
gnatis sint excepti, nova multa inconsulte invexerit. Multo magis
igitur oppidis querendi causam de violato per Monasterienses
foedere datam esse, sicut et auno superiori 30. Octobris respon-
sum sit ¹. Deinde sein praeiudicium principis aliorumque dioe-

 

¹) vgl. das Schreiben der westlichen Stadte Bd. 1 S. 293 ff.

