Anno 1533 acta. 431

coram Deo et toto mundo veritatem etiam cum vitae omnium-
que rernm dispendio profitebimur cogitantes interim Deo magis
obediendum esse, quam hominibus ¹. Vobis ergo pensandum ob-
trudimus, quam sit periculosum incidere in iudicium Domini.
Omnia tamen bona de vobis speramus, quos Omnipotens in sui
agnitione ita illustret, ut respublica bene regatur. Vestri evan-
geliique Iesu Christi ministri
Bernhardus Rothmannus, Ioannes Cloprisius,

Godefridus Stralenius, Henricus Rollius, Dionisius Vinnius.“

Nec minori studio et diligentia apud tribunos mechani-
corumque praesides per se et suae factionis satellites, quos tamen
gratia et auctoritate apud illos pollere arbitrati sunt, negotium
suum peragunt petentes, ne a pio officio cum ignominia et de-
decore removeantur, quod cum summo multitudinis applausu
fideliter hactenus administraverint, neque urbe quasi scelerosi
et flagitiosi profligentur, qui de republica bene meriti sint, qui
plurimos a papatus caecitate ad evangelicam lucem revocaverint,
qui papistica tyrannide debellata regnum Christi pristino nitori
restituerint3 nihil se exilio dignum commisisse, nullo flagitio
contaminatos esse, nisi flagitium sit verbum Dei pure docuisse.
Atqui si hoc flagitium sit, se q‘uidem flagitiosissimos esse et non
solum exilio, verum etiam ultimo supplicio dignissimos quique
variis poenarum generibus affliqcti continuo e republica tollantur;
a qua tamen impietate Deus omnipotens magistratum praeservet.
Hoc igitur a senatu impetretur, ut praedurum illud exilii de·
cretum mutetur et concionatores suo munere a Deo sibi com-
misso sine metu fungantur, *ne, si suis officiis destituantur,
haec civitas perpetua ignominiae labe inter evangelicas urbes
notetur et Dei vindictam in se provocet.

Tribuni autem et mechanicorum magistri, apud quos Roth·
mannus summa quidem gratia valuisset, si de paedobaptismo
sententiam suam mutasset, his verbis permoti cum senatu de
retinendo Rothmanno agunt. Placuit tandem senatui ipsum ea
lege in officio suo retineri, ut in concionibus suis a controversis
duorum sacramentorum articulis sibi prorsus temperet. Quae
senatus sententia a tribunis Rothmanno significatur.

 

¹) Acta Apost. ὃ, 29.

* p. 387.

