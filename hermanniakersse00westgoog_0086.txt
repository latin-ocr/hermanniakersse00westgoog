462 Anno 1533 acta.

ιο. nez. publicum duci iubet. Postera vero die, 16. Decembris, hora po-
meridiana secunda tota malleatorum multitudo senatum captivi
nomine coactum adoritur suique tribulis liberationem serio po-
stulat. Variae ibi utrinque habitae sunt contentiones. Senatus
ipsum capitali poena tanquam factiosum, seditiosum et magi-
stratus sui convitiatorem merito puniendum esse contendit3 mal-
leatores 8 diverso ab omni ipsum factione, seditione ac convi-
tiandi crimine alienum esse censent, qui spiritu Dei agitatus
bona docuerit et mala reprehenderit. Ad quae senatus: Distincta
et non promiscua in republica esse officia3 pacem publicam diu-
turnam esse non posse, si officia, quae discreta esse debent, con-
fundantur et misceantur, si alter in alterius provinciam et mes-
sem temere irruat. Neminem vero suae vocationis limites 81118
motu et tranquillitatis clade unquam excessisse. Quemlibet ita-
que intra metas sui muneris esse coercendum. Captivum ad
cudendum ferrum, non concionandum vocatum3 ipsum tamen
totam urbem insueta sua concione concitasse, populum adversum
magistratum suum commovisse, Fabricium a Lantgravio in gra-
tiam urbis missum publica magistratus auctoritate munitum et
verbum Dei peregrina fece non contaminatum sedulo docentem
contempsisse, non intellecta damnasse et reiecisse, sua somnia
substituisse, populo insolita suggessisse, schismata introduxisse.
⁴ p. 409. Proinde *exempla punitae seditionis et rebellionis interdum esse
statuenda, ut reliqui in pace vivant.

Ad haec malleatores: Captivum natura malitiosum non
esse, cum virtutis et pietatis amore percitus vitia manifeste re-
prehenderit et veritatis propagandae studio pia et evangelio con-
formia ad ravim usque docuerit neque arma adversus magistra-
tum populo suppeditaverit, sed pacem quaesierit neque Fabricii
doctrinam, sed mores quosdam indecentes sugillaverit neque
quenquam praeter meritum offenderit neque furto neque pro-
ditione neque rapina neque latrocinio neque ullo alio enormi
flagitio se contaminaverit aut quicquam morte dignum commi-
serit, nisi bene agere et salutaribus monitis civium salutem
quaerere flagitii nomen mereatur. Atqui non ita rerum nomina
cum moribus huius temporis mutata esse, neque tam angustam
christianorum libertatem unquam fuisse, quin etiam sine magi-

