Anno 1533 acta. , 463

stratus facultate et permissu bene agere semper licuerit. In-
sontem itaque fabrum pristinae libertati restituat et de extremo
illius supplicio frustra cogitare desinat.. Se enim tribulem suum
innoxium non deserturos, His verbis senatus propositum flac-
cescit, fabrorum vero turba acrius instat. Senatus trepidat et
inumbrante iam vespera rem in sequentem diem proferendam
esse censet3 noctem consilium utile daturam. Multitudo re-
spondet: Satis sibi deliberatum esse, neminem iniuria afficien-
dum, innocentis sanguinem non esse fundendum, ne divinae vin-
dictae magnitudinem in se provocet3 miserum ergo hominem
paedore carceris liberandum. Senatus de seditionis poena, quam
captivus dedisset, nisi malleatores intercessissent, prorsus de-
sperat; quare ipsum postridie liberatum iri promittit. Ibi tum
tota multitudo: ipsum non postridie, non cras, non sequenti die,
sed subito iamiam effractis etiam carceris repagulis eripiendum
esse clamitat, nisi senatus iussu relaxetur. Hac incondita voci-
feratione fabrorum senatus in conclavi senatorio territus suae
saluti terrebat3 quare, quod sequenti die erat futurum, illud et
nunc sine magno incommodo fieri posse existimans per lictores
*et ministros publicos carcerem aperiri iubet. Cautione itaque Ἴ». 410.
de non ulciscenda captivitate praestita liberatur. A malleatorum
multitudine exceptus in cauponam abducitur, atque ibi per totam
noctem adeo se mutuo stanneis urgent culullis, ut plerique
omnem maerorem captivi causa conceptum una cum hordeaceo
liquore evomerent.

Die 21. Decembris Rothmannum senatorii edicti oblitum ει. nez.
multi anabaptistarum a septima ad octavam in templo Servatiano
in aviis iuxta pomerium sito concionantem audivere. Multi quo-
que evangelicorum in templo Lambertino coenae dominicae Fa-
bricio administrante participes fuere. Catholici vero schismatum
multitudine consternati silent ac lugent.

