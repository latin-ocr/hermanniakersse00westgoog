486 Anno 1534 acta.

foro delusi simul sese cum Knipperdollingo ad mdes suas sub-
ducunt. Ibi Knipperdollingus novo, sed mitiori quam prius fu-
roris genere exagitatus in angulo aedium suarum foribus paten-
tibus ad parietem conversus cum Patre coelesti nobis videntibus
et audientibus se loqui simulat et plurima ad popularem intelli-
gentiam non accommodata nec iusta serie cohaerentia, sed more
furiosorum abrupta nunc manifeste loquitur, nunc clanculum
mussitat. Tandem defatigatus in intimas domus suae latebras
spumivomo ore se recipiens isti spectaculo finem imponit.
Quidam etiam homo obesus statutaque oblongus, in Scotia
natus, huc forte fortuna delatuS, qui, cum pauper esset, vicatim
sibi victum quaerebat, ln'c subornatus et pecunia a flagitiosis
conductus est, ut nocturno tempore per plateas poenitentiam
clamitaret. Cum esset caecus, ne caeno platearum sese pollueret,
altos pedibus perones aptat3 hinc quasi anabaptistico oestro

. afflatus cursitat, poenitentiam clamitat *coelumque admirandam

et terribilem faciem ostentare vociferatur atque ita multos ad
nocturnum spectaculum provocat eademque frequenter iterat.
Tandem cum ad plateam regiam devenisset coelumque iamiam
casurum edita voce ingeminaret, ipse ibi iu magnum mollis luti
cumulum prolapsus subito obticuit neque post illud tempus ad
similem fabulam peragendam ullis pollicitis quantumvis eximiis
induci potuit. ,

Iodocus quoque Calenburgus eodem spiritu agitatus conci-
tato equo insidens sursum deorsumque per vicos fertur et coelum
ruiturum nunciat ac admiranda se videre multasque myriades
angelorum se prospicere clamitat. Hinc mulier quaedam non
absimili furore concitata per omnes urbis vicos cursitans tantis
clamoribus ad resipiscentiam omnes invitat, ut prorsus rauce-
sceret nec vocem ullam amplius edere posset. Ne tamen spiritus
suggestioni desit, nolam ovium a tergo cyngulo annectit, quae
tremulo cursu agitata sine intermissione sonat atque ita homi-
num ora passim in se convertit et, quod voce negatur, nutibus
et signis perficit. Praeterea mulier quaedam de Tyrnmermanns-
sche ¹ poenitentiam et resipiscentiam per vicos clamitat3 regem

¹) Aus dem Gesttndnis Jalrob’s von Osnabrfick (J. Nies ert: U.-S.
I. S. 155), wo es dann weiter heifst: „Deisglichen sy von vielen andern,
so den geist gehadt, also wie vorg. ussgeruffen umb penitens zu thun.“

 

