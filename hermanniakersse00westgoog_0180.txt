⁴p. 473.

556 Anno 1534 acta.

que simili pertinacia et rebellione offenderent, omnes fortunas
suas deseruerint, se itaque principem obsecrare, ut miseria civili
aliquo modo tangatur et ineluctabilem exulum calamitatem cle-
menter secum expendat, vim iniustam, quae exemplo prope-
modum careat, puniat, rebellionem vindicet, haeresim cum suis
auctoribus extinguat et funditus deleat, cives a luctuoso exilio
ad penates 81108 et bona sibi adempta reducat. Se eam gratiam
quibusvis officiis, etiam cum vitae discrimine promerituros,

Princeps per Themmouem ab Hoerde‚ aulae hipparchum,
civibus respondet: Deliberatum et constitutum sibi iamdudum
esse pestilentem, perniciosam et impiam in urbe grassantem hae-
resim etiam cum vitae et omnium bonorum suorum iactura re-
primere, neque aliorum principum, amicorum atque sanguine
iunctorum praesidia sibi defutura. Sed cum domini de capitulo
et equester dioecesis Monasteriensis ordo in retundendis istis
violentis erroribus et rebelli*bus ad obedientiam revocandis auxi-
lium sibi addixerint, si idem exules cives facturi sint, se ipsos
per Dei gratiam ad suos penates et bona reducturum.

Ad haec post brevem deliberationem cives respondent: Se
in recuperanda urbe et seditiosis monstris domandis pro facul-
tatum et virium modo principi serio affuturos nec solum se opum
suarum, verum etiam vitae dispendium, si res poscat, in gratiam
principis facturos, Haec civium responsio et benevolentia vehe-
menter principi placuit. Et cum civitatis munitiones nullis aeque
atque civibus sint exploratae et cognitae, petit, ne suis consili-
ariis ac militiae praefectis suo consilio deesse graventur, ut in-
telligant, quibus in locis urbs sit infirmior et expugnatu facilior.
Quod se libenter facturos recipiunt.

Inde cum senatores plerique in urbe militari disciplinae
darent operam neque sese causis forensibus et civilibus multum
implicarent, eorum auctoritas paulatim in urbe vilescit. Ioannes
autem Matthisson propheta tam sacra quam profana sibi arro·
gabat ideoque eximiae apud populum auctoritatis et existima-
tionis esse coepit plurisque fit quam ullus consulum. Nihil
enim neque domi neque foris agitur ipso non consulto ¹. Hic

 

¹) Auch Η. Gresbcck S. ‘23 sagt zu dieser Zeit: „Johan Matthias
was mit den irsten der overste prophet. Johan von Leiden en was do

