Anno 1534 acta. 587

non indicto bello contra fas, contra Deum atque amabilem veri-
tatem pecuniae gratia suscipere bellum, qui mendaciis adducti
nobis infensi sunt existimantes, si nos armis persequantur, se
gratum Deo obsequium praestituros. Ut autem singuli, vestrum
intelligant accuratiusque secum expendant, quid agant et contra
quos arma induant, fidei et vitae nostrae rationem breviter ex-
plicabimus. Fides et fiducia nostra est in unum verum et vivum
Deum, creatorem coeli et terrae, sicut scriptura sancta illud
latius explicat, quod perlongum esset hic persequi. Scimus etiam
et credimus: aeternum Deum timentes se et in via sua ambu-
lantes amare, contra malefactores omnes in *terra enormiter Ἴ). 494.
odisse. Cum igitur in Deum credimus et scimus eum esse re-
muneratorem illis, qui ipsum ex toto animo quaerunt et in viis
illius ambulant, ita vita nostra coram Deo est composita, ut
nullum inter nos flagitiis obnoxium impunitum relinquamus,
nedum talia flagitia et enormia peccata, qualia de nobis impu-
denter inter vos confinguntur, perferamus et fieri permittamus.
Praeterea si constaret nobis nos quenquam praeter Satanam illi-
usque familiam defraudasse, quadruplum libenter refunderemuS.
Haec est fides et vita nostra. Deus est nostra fiducia, spes,
praesidium et clypeus noster3 ipsius voluntati obsequi nostrum
desiderium est, sive vivendum sive moriendum sit nobis. Proinde
non formidamus, quid Antichristus, sacerdotes, monachi et dia-
boli astutia cum tota cohorte cumque ipsis inferorum portis ad-
versus nos moliantur. Nostra vita in Christo abscondita tunc
primum incipit, quando haec caro mortalitatem deposuit. Tunc
hostes Dei stimulo Iesu Christi occurrentes fracti et repulsi con-
fundentur et pudefient. Quare resipiscite et errores vestros, dum
potestis, agnoscite, ne ipsi in vestrum exitium foveam fodiatis!
Optamus enim omnium hominum resipiscentiam, ut nobiscum
salvi fiant. Quid vero nobis homines optent, Deus sit iudex!
Haec pro benigna admonitione suscipite et, ne nostrum ducem
antiquum et bene exercitatum offendatis, cavetote! Omnes Dei
hostes non secus quam paleam et quisquilias aestimamus, quibus
intrepide ducis nostri praesidio freti resistemus. Et certe durum
erit ipsis contra stimulum calcitrare ¹ et iudicio Dei se impli-

 

¹) Act. Apost. 9, 5.

