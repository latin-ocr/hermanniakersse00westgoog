26. Aug.

672 Anno 1534 acta.

clementiam. Ad haec blasphemiam esse insignem existimare a
se clementiam et vitae beneficium pendere, qui ipse clementiae
et vitae inops sit. Postremo se nullius impietatis aut rebellionis
sibi conscios esse, cum verbo Dei pareant illudque pro vivendi
norma habeant. Ipsum episcopum potius esse impium et re-
bellem, qui destinata quadam rebellione et pertinacia ruptis foe-
deribus pios ad praescriptum verbi Dei viventes sine publica
belli denunciatione armis persequatur. Cum haec ita sint, se
neque arma pro defensione evangelii sumpta deposituros neque
urbem suam quasi malum Punicum dedituros, sed ad extremum
halitum defensuros et sanguinem tandem suum, si necessitas
exigat, pro gloria Dei fusuros.

Princeps ubi cognovit legationem illam ad colloquium po-
puli non admissam et a rege scenico pro nihilo pene habitam,
ut ergo, quod oppidani a legatis intelligere non potuerunt, alia
ratione intelligant, literas passim 6 castris ex arcubus telis alli-
gatas et sigillo principis confirmatas 26. Augusti in urbem
mittit, quibus urbem et impietatem anabaptisticam deserentibus
admissi flagitii remissionem certissimam promittit, quarum haec
fuit sententia ¹: Se aliquotie8‚ ut innocentiae parceretur, deten-
toribus urbis violentis eam deserentibus et transgressiones agno-
scentibus liberum exeundi commeatum, delicti gratiam et vitae
beneficium suis literis benigne obtulisse neque fidem addictam
ulli unquam violasse3 se nunc quoque eandem gratiam omnibus
clementer exhibiturum, qui ante horam quintam pomeridianam
diei Iovis futurae ² urbem gratiam optantes deseruerint3 eo vero
tempore lapso, si quid durius adversus oppidanos benignas ad·
monitiones temere excutientes decreverit, se his scriptis coram
Deo et omuibus mundi homiuibus publice purgaturum.

Quod cum regi nunciaretur, edicit protinus, ue quis literas
ab hostibus impiis in sanctam civitatem sparsas humo tollat et
contrectet, quibus ab impolluta evangelii 'doctrina ad defectionem
sollicitentur3 transgressores ultimo supplicio afficiendos et e
christianorum coetu tollendos esse denunciat. Hoc regis edictum

 

¹) Nur durch Xerse. iiberliefert3 ebenso auch der gleich folgende
Befehl in Miinster‚ dass Niemand in der Stadt die hincingesandten Briefe
lesen diirfc. — ⁹) 27. August.

