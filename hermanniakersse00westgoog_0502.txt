878 Anno 1536 acta.

consiliis et capitulo communicato consilio secum deliberent, qui-
bus fundamentis et rationibus ea decreta enervent ac tollant
oneraque a dioecesi optimo iure amoveant3 inde, quae in urbe
recuperata politia quaeque propugnaculi ad futuram oppidanorum
rebellionem coercendam forma erigenda sit, deliberate consultent.

Hoc conventu dissoluto princeps, capitulum et ex militari
ordine delecti urbem Monasterium ingressi de rebus sibi publice
commissis exactius consultant3 et primum quidem, quid legatis
seu commissariis imperii 5. Martii ¹ respondendum sit, decernunt.
Quod habes suo loco. Hinc cum penitius expendissent, ex quibus

, causis superioribus annis *in civitatem Monasteriensem religionis

causa variae, multiplices et praefractae novationes irrepserint,
unde conspirationes, factiones et schismata, tandem detestabilis
et horrenda anabaptistarum secta, publica seditio et manifestum
bellum a violentis urbis detentoribus adversus principem et dioe-
cesim excitatum sit, — principem itaque et obedientes subditos,
ut non solum patriam suam a vastitate et bona sua a deprae-
datione seque a certissima clade et exitio vindicarent, verum
etiamut haec provincia et Germania christianusque orbis ab
anabaptistica contagione, seditione et internecione incolumis prae-
servaretur, necessario ad arma confugisse, exercitum magnis sump-
tibus comparasse, urbem obsidione cinxisse, rebelles in ea con-
clusisse, eruptiones arbitrarias compressisse sectamque horren-
dam, ne latius serperet, coercuisse, unde eximiae calamitates,
sanguinariae caedes, horrenda et inaudita flagitia ac miserandae
vastitates in urbe secutae sint, quibus rebus oppidani principem,
dioecesim omnesque subditos in irrecuperabilem iacturam prae-
cipitaverint atque detruserint‚ praesidio tamen, ope et consilio
principum ac amicorum initium obsidionis et postea ordiuum
imperii auxilio totum bellum ac obsidionem pertulisse eoque pro-
duxisse, ut tandem manifesto Dei beneficio et munere civitas sit
recuperata ac in potestatem obedientiamque principis redacta.
Quare, ut haec civitas et eiusdem innocentes incolae superiorum
flagitiorum et exulceratissimi praesentis temporis ratione habita
per gratiam Dei et matura consilia posthac in bona politia, obe-
dientia concordiaque regantur, ne simile quid in posterum con-

 

1) Vielmehr am 13. Marz.

